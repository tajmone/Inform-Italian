
INFIT 2.5
*********

A poco più di sei mesi dalla 2.2 eccomi qui a presentare la versione 2.5 di INFIT.
Premetto subito che si tratta di una versione intermedia prima del rilascio di
INFIT 3 che seguirà questa release di qualche settimana.
Versione intermedia significa essenzialmente che questo INFIT non è niente
altro che la versione 2.2 con l'aggiunta del supporto Glulx e della
compatibilità con le recenti librerie 6/11 (che aggiungono alle 6/10, tra le
molte correzioni e alcune nuove funzionalità, anche nuovi messaggi).

La scelta di rilasciare una versione intermedia tra INFIT 2.2 e INFIT 3
è dipesa soprattutto dal fatto di avere al più presto una libreria
compatibile con Glulx. Ringrazio naturalmente Alessandro Schillaci che
per primo ha compreso questa necessità e ha messo una pezza al mio INFIT
con le sue librerie 2.2 modificate. Queste però non utilizzavano il file
Replace.h (che contiene varie personalizzazioni delle routine di
libreria), non traducevano i nuovi messaggi introdotti nella libreria 6/11
e c'erano alcune parti non compatibili ancora con Glulx.

La libreria modificata di Alessandro è stata importante perché ha permesso
a molti di cominciare a testare la piattaforma Glulx senza dover aspettare
quel pigrone del sottoscritto (pare che io sia intelligente ma non mi
applico, secondo un simpatico sondaggio recentemente fatto su IF-Italia).

:-)


Altro motivo del rilascio di una versione intermedia dipende dalla riscrittura
quasi totale del codice che sto portando avanti con INFIT 3: sicuramente la
prima versione che rilascerò sarà piena di errori e necessiterà di un test
approfondito. Insomma, avere una libreria stabile è una necessità per tutti
gli autori di avventure che non possono pubblicare le loro opere con
un parser pieno di bug.


Segnalazioni di bug, commenti e osservazioni vanno fatti come sempre
all'indirizzo infit@inform-italia.org anteponendo all'oggetto del
messaggio la stringa [INFIT 2.5]. Al più presto verrà preparata una pagina
sul sito che si occuperà delle segnalazioni dei bug rendendo non più
necessario l'invio delle segnalazioni via email.


HAPPY INFORMING!



Giovanni Riccardi
giovanni@composizioni.net
Terracina (LT), 14 Ottobre 2004
